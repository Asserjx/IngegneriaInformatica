"29 e mezzo esiste?". - Niccolò Migliori in risposta al professore.

## Svolgimento del colloquio
### Voto
Abbiamo preso 29,5. Il colloquio si è svolto solo con Tonellotto ed è durato abbastanza poco.
### Segnalazioni
Non ci sono stati errori gravissimi, anzi il professore è stato per buona parte della chiacchierata in silenzio.

I ringraziamenti alla fine della documentazione sono stati criticati, con il professore che ci ha detto letteralmente: "Cos'è, una leccata?". Ci è stato tolto mezzo punto (manco gli avessimo sputato in bocca...). 

Una nota positiva è stata fatta sull'aver saputo utilizzare MySQL Workbench.

Un paio di commenti negativi sono stati fatti sul diagramma un po' arzigogolato e sull'utilizzo improprio di un LEFT OUTER JOIN nelle Analytics. Le altre operazioni non sono state analizzate

Sulla documentazione - eccezion fatta, appunto, per i ringraziamenti - non è stato detto nulla.

Fate attenzione a come viene consegnato: noi non l'abbiamo consegnato nel modo più corretto, poiché a loro è arrivata una bozza (bah). Fortunatamente non ci sono state conseguenze o penalità, però, come direbbe il buon Paolo Bitta: "Uomo avvisato... uomo avvisato".
## Consigli e considerazioni
Vi consigliamo di mettervi sotto almeno un paio di mesi prima, viste le dimensioni considerevoli. Inizialmente noi volevamo provare a consegnarlo per l'appello straordinario di novembre 2023, ma non ce l'abbiamo fatta. Meglio così, faceva abbastanza schifo (anche se ci sono rimasto troppo male).
Tra dicembre e gennaio è stato rivisto, corretto e migliorato. Pur non essendo a nostro parere "perfetto", siamo tutto sommato contenti del risultato finale. Parere personale: forse era migliorabile la parte relativa alla gestione delle fatture, però non sono stati fatti commenti a riguardo, quindi meglio così.

Il coefficiente di difficoltà non è elevatissimo, a patto che abbiate chiari i vari concetti pratici e teorici. Tuttavia non è raro incagliarsi su alcuni punti: sicuramente la parte più rognosa è stata la realizzazione della tavola degli accessi, anche se alla fine Tonellotto l'ha passata in rassegna. Per realizzare le tavole degli accessi vi consigliamo di avere a portata di mano le apposite <a href = https://github.com/Guray00/IngegneriaInformatica/blob/master/PRIMO%20ANNO/II%20SEMESTRE/Basi%20di%20dati/CalcoloTavoleAccessiProgettoBasi.pdf>note sul calcolo degli accessi presenti nell'archivio</a>. Anche il popolamento non è stato affatto semplice a causa di errori su errori su errori dovuti a una generazione errata.

Per quanto riguarda la documentazione, dovete cercare di essere il più completi ed esaustivi possibile tra glossari, conversioni da concettuale a relazionale, tavole dei volumi e degli accessi. Non è tuttavia necessario farla lunghissima, può essere anche abbastanza scarna (un po' come la nostra), basta che sia completa.

Consultatevi possibilmente anche con studenti che l'hanno già dato per capire come orientarvi, come abbiamo fatto noi.

Vi suggeriamo di utilizzare MySQL Workbench per realizzare le tabelle, piuttosto che scriverle a mano. All'inizio potrà sembrare complicato, ma risulterà comodissimo (soprattutto se andrete ad implementare eventuali indici secondari).

Consigliamo per la realizzazione del popolamento delle librerie Python tipo <a href=https://faker.readthedocs.io/en/master>Faker</a> per generare il popolamento. Sconsigliamo invece l'utilizzo di ChatGPT 3.5, che si è dimostrato poco adatto a compiti del genere.

Provate anche ad essere creativi e sfruttate a vostro favore eventuali falle o "zone grigie" della traccia. Ad esempio, per realizzare il sistema di punteggio che doveva considerare anche il giudizio della critica abbiamo deciso di dividere in due il tutto con un punteggio di critica e il punteggio di pubblico.
## Morale della favola
Non ringraziateli per nessuna ragione e fate un po' i cazzoni come noi due per stemperare la tensione. 
Per qualsiasi cosa, potete contattarmi su Outlook: g.attadia@studenti.unipi.it

Un abbraccio e in bocca al lupo! <3
Giuseppe "Attila" Attadia.